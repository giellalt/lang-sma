FORESPØRSEL OM BRUK AV NRK-ARKIVMATERIALE MED OPPTAK AV ANNA JACOBSEN TIL Å UTVIKLE TEKST-TIL-TALE FOR SØRSAMISK

Til

Halvard Jacobsen - Tjøme, Oslo 
Nils Johan Jacobsen - Hattfjelldal 


Vi viser til det møtet med dere ang. forespørsel om bruk av NRK-arkivmateriale med opptak av Anna Johanna Jacobsen

Divvun-gruppa ved UiT Norges arktiske universitet utvikler språkteknologiske verktøy for det samiske samfunnet, alt fra tastaturer til taleteknologi. Det overordna formålet er å gjøre det digitale samfunnet like tilgjengelig og velfungerende for de samiske språkene som for majoritetsspråk som bokmål og nynorsk. 

Vi planlegger et prosjekt for å utvikle en sørsamisk talesyntese (tekst til tale), sekundært å legge grunnlaget for automatisk talegjenkjenning og andre taleteknologiske hjelpemiddel for sørsamisk.

Det finnes et stort arkivmateriale etter Anna Johanna K. Jacobsen hos NRK, etter alle årene hun jobbet der som sørsamiskspråklig journalist. Anna Jacobsen var som kjent en forkjemper for sørsamisk språk. Hun var lingvist, lærer, oversetter og journalist og fikk utmerkelser for sitt arbeid, f.eks. Nordland fylkes kulturpris (1998), Bibelprisen (1997), Kongens fortjestemedalje mm.

Lydmaterialet som hun produserte som journalist ved NRK gav hun selv ut i bearbeidet form via eget forlag med bøkene Don jïh Dan bïjre I-III. Dette materialet er svært nyttig for alt av språkteknologi, og særlig taleteknologi.

Vi lurer derfor på om vi kan bruke arkivmateriale fra NRK med Anna Jacobsens sendinger for å utvikle et sørsamisk tekst-til-tale-program. Programmet vil kunne lese opp sørsamisk tekst, og vil da nesten høres ut som Anna Jacobsens stemme. 

Vi ser for oss at tekst-til-tale-programmmet vil bli klart til 2024. Oktober 2024 ville Anna Johanna K. Jacobsen fylt 100 år, og tanken er å ha programmet ferdig til da.


Vedlagt følger avtaletekst som vi 




  



