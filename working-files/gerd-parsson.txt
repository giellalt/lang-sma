Gerd Pärsson
Valsjöbyn 

"GÅESSIE DAH JEATJEBH ÅERIEH" jih "EAHPERESTUJMIE"   
 
Divvun II-prosjeekte lea Saemiedigkien åelesne. Divvun II-prosjeekten ulmie lea staeriedimmieprovgrammem jih automatihke baakoejuekemeprovgrammem darjodh gaajhkide saemiengïelide, Noerhte-, luvle-, jih åarjelsaemiengïelide. 

Dah staeriedimmieprovgrammh edtjieh Linux:esne, MacOs:esne jih Windows:isnie jih dejnie sïejhme kontovreprovgrammine buektiehtidh juhtedh. Dah staeriedimmieprovgrammh noerhte-luvlesaemien gïelide leah joe riejries, jih daelie libie barkeminie åarjelsaemien provgrammigujmie, daajroes dejnie Divvun II-prosjeektine. 

Åarjelsaemien prosjeekte daarpesje naa jïjnje tjaaleldh barkoem, jis edtjijibie buektiehtidh daejtie viehkievierhtide darjodh. Dah aaj nuepiem vedtieh staeriedimmieprovgrammem jih automatihke joekehtimmiem  teekstijste darjodh. datne, Gerd Pärsson, leah eadtjohks gïelebarkije jih lea naa jïjnjh learoegærjah jarkoestamme jih aaj leah guhkiem åarjelsaemien lohkehtæjjine barkeme.  

Divvun II-prosjeektese lij hijven jis åådtjeme dov tjaaleldh barkojde åtneme daejnie prosjeektine, guktie dellie lea aaj nuepiem vadteme åarjelsaemiengïelese seamma viehkievierhtieh darjodh guktie noerhte-, luvlesaemien gïelide dorjeme. Eeremes hijven jis libie åådtjeme daah jarkoestimmieh prosjeektine utnedh, mejtie libie vuelelen tjaaleme. Dïhte jis maa stoerre aevhkine mijjese sjïdteme; 

"Eahperestujmie"                            ISBN 82-7374-196-6      
"Gåessie dah jeatjebh åerieh"               ISBN 978-91-88238-75-7

Dan gærjan "Eahperestujmie" tjaelije, Bjørn Nitteberg jih dïhte mubpie jarkoestæjja Sig-Britt Persson lægan joe luhpiem mijjese vadteme dam gærjam prosjeektine utnedh, daarpesjibie barre daejredh mejtie datne seamma luhpiem mijjese vadtah. Seammalaakan dejnie mubpine gærjine, "Gåessie dah jeatjebh åerieh" lea dïhte tjaelije Christer Olofsson joe sov nommem dennie latjkosne tjaaleme.Jis datne leah akten-raeresne daejnie latjkojne mij lissine båata, tjaelieh dellie dov nommem aaj daejnie latjkojne jih bååstide dejtie mijjese seedth. Prosjeekten adresse vuelelen tjåådtje.  
                
Dah riejries viehkievierhtieh stoerre aevhkine sjidtieh dovne learoehkidie jih lohkehtæjjide skuvline. Båetije biejjide maehtebe aaj vielie viehkievierhtieh darjodh, vuesiehtæmman maehtebe åarjelsamien ´Oahpa´:m sjïehtesjidh åarjelsaemiengïelesne (vuartesjh http://oahpa.uit.no/), gusnie maahta gïeline ´stååkedidh´, dah laavenjassh guarkoeh maam learohkh vaestiedieh jih destie maehtieh rïektes vaestiedassh bååstide learoehkidie vedtedh. 

Jis nuekies teeksth Divvun-II-prosjeektese åadtjoejibie,dellie dïhte buerie våarome jih viehkievierhtine sjædta orre elektronihke viehkievierhtieh jih ööhpehtimmieprovgrammh tseegkedh båetije biejjide.

Jis man bïjre onterdh, dellie maahtah Gaebpien Maajja Læjsese rïnghkedh 915 60 242 jallh barkoeteellefovnese 776 46 887. 

Gosse leah nommem tjaaleme latjkojne, maahtah dejtie bååstide diekie seedtedh: 

Børre Gaup 
Teorifagbygg 4, 5.etasje
Breivika
9037
                     
Buerie heelsegh 


Maja Lisa Kappfjell