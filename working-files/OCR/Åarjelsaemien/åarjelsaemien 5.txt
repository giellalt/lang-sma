Åarjel-saemien  5
Vijhtede gærja
Tjaaleme: Ella Holm Bull
Guvvieh dorjeme: Liisa Helander
Saemien ööhpehtimmieraerie
Gærhkoe- jih ööhpehtimmiedepartemente
DAVVI
media o.s
ÅARJEL-SAEMIEN 5
Saemien ööhpehtimmieraerie 1986/89
Davvi Media o.s. graafigkebarkoem tjåadtjohte Davvi Media o.s. lea trugkeme
Gærja lea dorjesovveme jih trugkesovveme vierhtiejgujmie Saemien Mhpehtimmieraereste
ISBN 82-7374-077-3
ÅARJEL-SAEMIEN 5
Baakoe aalkovistie
Daate gærja lea åarjel-saemien. Daate 5 Vijhtede gærja lea learoe-gærj a maanide åarjel-saemien. Baakoe-læstoe daan gærjese sjiere båata. Ella Holm Bull lea tjaaleme daam gærjam. Daennie seerijisnie leah govhte learoe-gærjah jih daate lea dihte vijhtede gærja.
Saemien ööhpehtimmieraerie.
Forord
Åarjel-saemien bok 5 er en lærebok i sørsamisk for barnetrinnet. Ordliste til boka gis ut i separat utgave. Boka er utarbeidet av Ella Holm Bull. Åarjel-saemien bok 5 hører til en serie på seks lærebøker i sørsamisk for barnetrinnet.
Samisk utdanningsråd
Giesie
Mijjieh libie daelie jåhteme giesie-laantese. Gaajhkh dah mijjen graannah leah aaj båateme. Naakenh mijjeste hahtjoeh utnebe gusnie giese årroeminie jih naakenh jis
derhviegåetine. Gosse båeteme naemhtie juhtien, die libie gujht ovmese tjååniejgujmie: beapmoeh, gaarvoeh jih dovne jeatjah haarhtjh. Naakenem gujht joe utnebe aeriebistie, guktie ibie leah ov gaajhkine juhtieminie. Naakenh utnieh dah åereme-vaarjoeh gævnjan öövtebe gieseste, jih naan lihtieh, aaksjoeh, saakoeh, nuvvieh, vietjerh jih dovne jeatjah haarhtjh. Dah mah gåetieh utnieh, guktie gåarede maam akt laehpedh, dah gujht laehpieh dam maam gåarede. Jih dah mah eah die, dah gujht die tjuerieh giehtelidh dejnie mejnie johtehtjidh.
Gosse naemhtie båetebe, die gujht varke gåetiem baeledh, doerkestidh, gåetieh guelpieh bissedh, sjeakodh, röönjedh. Ålkoelisnie aaj tjuara röönjedh. Naemhtie daelvie orreme, jijnjh tsumhtsieh haaskoeh bijre dah gåetie-sijjieh. Dejtie gujht die tjuara tjåanghkan sööpedh jih båeltielidh.
7
Gosse dle galhkeme daej vætnoej gujmie, deilie luste sinsitnien luvnie minnedh jih aaj prihtjegem gåassodh. Maanah aaj jöörtieh jijtsh gåetie-sijjiej bijre dah voestes biejjieh. Dan jijnjem utnieh maam edtjieh vuejnedh mejtie aajmojne dihte maam dæjman leehpin. Eah asth gænnah minnedh mubpiej luvnie raahkeldidh. Nåå, gosse dle numhtie naan gille biejjieh jöörteme, die gujht luste mubpiej luvnie minnedh.
8
Aajja gonnoeh aahkan luvnie
Pöövle:	Buerie biejjie!
Aahka:	Buerie, buerie biejjie! Vuajnah tjihkedh!
Pöövle: Gæjhtoe!
Aahka: Mah dov saernieh?
Pöövle: Ij leah mah gænnah.
Aahka: Maam tjidtjie darjoeminie?
Pöövle: Dihte lea vaarjoeh bisseminie.
Aajja:	Nååts aehtjie?
Pöövle:	Dihte lea bovtsi luvnie.
Aajja:	Ih leah goh datne dåeredeminie?
Pöövle:	Ijje!
Aahka:	Dah hov dom jilletjem edtjin tjööngkedh daelie.
Aajja:	Maam datne daan biejjien dorjeme?
Pöövle: Manne leam moerh tjoehpeme.
Aahka: Gusnie stoerre-åabpa?
Pöövle: Dihte lea aehtjiem dåeredeminie.
Aahka:	Deilie reaktoe, govlim aehtjebem lij gihtjeminie mejtie
åadtjoeji dåeriedidh gosse dom jilletjem edtjin tjöönghkedh.
9
Aajja:	Jaa, nov gujht vienhth dihte dam ååjse.
Pöövle: Manne lim aaj sijhteme dåeriedidh, men idtjim manne åadtjoeh gænnah.
Aahka:	Naakenh gujht tjuerieh gåetesne aaj årrodh tjidtjiem
viehkiehtidh.
Aajja:	Dutnjien gujht vienhth aaj biejjie båata.
Pöövle: Manne dan soe vissjehtovvem naemhtie gåetesne årrodh, lustebe lij bovtsi luvnie dåeriedidh.
Aajja:	Jaa, aajja tuhtjie luste iedtje govloe.
Aahka: Maam doh unnemes darjoeminie, im leah manne dejtie abpe biejjesne vuajneme?
Pöövle: Dah leah muahram vuelnie voenesne, bovresne dåeriedamme.
Aahka: Åå!
10
Aahka:	Vuajnah tjihkedh buertie-bealese, die edtjh aahkeste
åadtjodh gåassodh.
Pöövle: Gæjhtoe!
Aahka: Duelie, manne baahke-tjaetsiem daan dov kåahpese gurkem, åadtjoeh löövjem jurjiehtidh.
Pöövle: Geejhtoe!
Aahka:	Duelie, datne aehtjie aaj tjihkedh!
Aajja:	Gæjhtoe! Duelie dijnehkh!
Pöövle: Geejhtoe!
Aahka:	Sijhth datne aehtjie aaj löövjem utnedh?
Aajja:	Jaa gaejhtoe!
Aahka:	Duelie!
Aajja:	Gæjhtoe!
Aahka: Vuajnah dellie Pöövle byöpmedh!
Pöövle: Gæjhtoe!
Aahka:	Duelie vielie laejpie! Daesnie bearkoe! Duelie nejpie,
tjoehph jijtje! Pöövle mielkiem sijhth?
Pöövle:	Ijje gæjhtoe, im goh daelie.
Aahka:	Vuajnah smååhkh daejstie laadtegijstie. Dah daesnie
orreme abpe daelviem.
11
Pöövle: Van njaelkies, domtoe goh aadtjen tjöönghkesovveme.
Aahka:	Jaa njaelkies hov lea. Vuajnah gihpetjem aaj
gurkesth!
Pöövle: Gæjhtoe!
Aahka:	Gåajvoeh vielie!
Pöövle: Ijje gæjhtoe, im manne åajsoeh gænnah! Aajja:	Ij sån amma kaarre annje gallanamme?
Pöövle: Jovven gæjhtoe, manne dan jijnjem byöpmedamme. Manne dan gallasodtje goh.
Gudtsien aelties aahkah, aajjah, aktine Jupmele aehtjine, åesien åvteste.
Gudtsien!
Aahka: Gudtsene! Aajja:	Gudtsene!
13
Viermieh jadtehtidh
Aajja: Sijhth datne Jåvva aajjam dåeriedidh viermieh j adtehtidh?
Jåvva: Jaa nov amma!
Aajja: Dellie hijven veahketje. Die maa dallah vaadtsajien. Jåvva: Gusnie viermide åtnah?
Aajja: Dah leah voektenjinie annje gævnjan, guktie tjuerien voestegh dejtie våålese vaeltedh.
Jåvva: Im leah manne gåessie aerebe voektenjijstie viermieh vaalteme.
13
Aajja: Ikth gujht tjuara voestes aejkien årrodh. Geehth barre ollh dejtie viermide dom veellem giesieh guktie haaskoeh dabranedtieh. Dan ealehke jadtehtidh dellie. Viermieh öövre maaskoeh dejstie haaskojste. Vuajnah guktie aajja. Steerh daam gieptem daejnie åelkies gietesne, jih die tsagkh daam bijjie-rietjmiem daan gieptese daejnie gårroeh gietine gosse aaj dam viermiem daehtie voektenjistie vaaltah. Gosse leah die numhtie tsagkeme, guktie viermien åvte-gietjiem jakseme, die edtjh daejnie tjeavla-rietjmine naemhtie gårredidh olles giepteste njabpesth.
Jåvva: Im manne,mahte jaksh bæjjese daejtie voektenjidie.
Aajja: Aa — villedh amma, jih geehth dellie ollh viermiem giesieh.
Jåvva: Daate amma lyövehke domtoe. Mov giete öövre syjle.
Aajja: Aa — fagkan åenehks hov leah. Men væjkeles hov aaj, buektehth hov.
Jåvva: Dellie maajetjh. Jih dellie daam tjeavla-rietjmiem giesedh jih gårredidh olles giepteste njabpesth.
Aajja: Jaa. Datne aajjove daejtie göökte viermide guadtah, manne edtjem daejtie viermide vaeltedh.
14
Jåvva: Jaa.
Jih die vaedtsiejægan jaevrie-bealese doh aajjetje-guaktah.
Jåvva: Manne sijhtem sovkedh. Datne aajja tjoerh j adtehtidh.
Aajja. Manne vienhtim datne dihte edtjih jadtehtidh.
Jåvva: Im manne maehtieh gænnah.
Aajja: Tjoerh gujht lieredh.
Jåvva: Manne sijhtem voestegh vuejnedh guktie aajja dåemedh gosse viermieh jadtehth.
Aajja: Jaa, jih die gujht tjoerh lieredh sovkedh aaj.
Jåvva: Manne maahtam sovkedh.
Aajja: Hijven hov. Låedtjie aaj daan iehkeden, guktie nov maa åadtjoeh sovkedh. Aavhtsesth datne aajjove dom vinhtsem.
Jåvva: Hm-hm.
Aajja: Gåabph daah jis tjeavle-gierkieh sjidteme?
Jåvva: Dusnie.
Aajja: Tjoerebe gierkiem fierhten vearman utnedh, jih die aktem åebrelen.
15
Jåvva: Man åvteste?
Aajja: Jis aaj gierkiem jaavran gahtjehtien die ean daarpesjh gaadtan sovkedh, urresth gierkiem ohtsedidh. Nåå, vuejnedh mij die vielie fååtese. Gierkieh, tjeavlah viermine, ae, joe lean min dle riejries. Nåå viehkehth dle nehkiehtien vinhtsem jaavran.
Jåvva ojhte aajroeh vaalta jih sovkijahtja. Aajja viermide riejries dorje. Aajja tjuvtjehte, vuesehte gåabph edtja sovkedh. Daan iehkeden edtjijægan dåvvese jadtehtidh. Jååktetje-iehkeden die barre dennie loektesne jadtehtigan. Jih dellie idtjigan ov mahte naan guelieh åadtjoeh. Jallan voessjemesem. Jåvva såvka.
16
Aajja: Baajh dle manne vuajnam. Joe lean dle daam vierngem jakseminie. Haampeldh ånnetji. Ojhte! Daagkoe joe viernge. Ånnetji vielie haampeldh.
Aajja tjeavlam sleengkie, jih dle viermiem vinhtsen bæjngolen lutnjie, tjeavla-gierkiem baaja tjaebpies-laakan jaavran gahtjedh. Jih dle baaja viermiem dehtie giepteste gaarkasidh. Ojhte tjeavla gabpelde. Gaarkeles viermieh guktie hijven gåarede jadtehtidh. Jih Jåvva væjkeles sovkije. Gaajhkh viermieh jadtehtægan dom viernge-bealam. Goh lægan galhkeme, dle gåatan sovkijægan, jih vinhtse dan tjaebpies-laakan gaadtan sealka. Jåvva njulhtjeste dehtie vinhtseseste, jih dle struvkeste dam vinhtsem, guktie aajja mahte gavtja.
17
Jåvva billeji, buktie satne jis. Dellie sneehpes kaarre daate mov aajjove, aajja jeahta, men aellieh dan hartsoeh årroeh.
18
Aajja gonnoeh Jåvvah edtjijægan minnedh viermieh doeredh. Låedtjie lea. Jåvva såvka. Dåvvese, don viernge-raadtan såvka. Jih die goh såajmene. Vijlelægan bijre jarkan. Gåabph dihte tjeavla? Duvlie dusnie! Jåvva såvka gietskiebasse. Soejmi die! Aajja villede dejnie herriehkinie, veanhta edtja dam tjeavlam jaksedh. Aa, idtji hov. Haampeldh ånnetji. Aellieh goh dan tjarke, barre soejmi, aajja bihkede. Jåvva ojhte haampelde. Jih die viht aaj dan tjarke guktie vinhtse dan tjeavlan aatsolen viht. Jih die alkoevistie aelkedh viht, vinhtsem vuejnedh stuvredh dan tjeavlan gåajkoe. Jåvva numhtie giehtele haampelde, såvka dohkh diekie gellien aejkien. Minngemes die aajja dam tjeavlam jaksa dejnie herriehkinie. Jåvva dam minngie-staebniem don viermien åvte-gietjien vööste, jih die viht haampeldidh. Aajja tjeavla-rietjmiem vinhtsen sijse geasa, viermiem jaksa, jih dam tjeavla-gierkiem lutnjie vinhtsese. Jih die aalka dam jijtjehke viermiem giesedh.
19
Jåvva tjahkesje ryöknoe: akte, göökte, golme nieljie, vijhte, govhte, tjijhtje, gaektsie, uktsie, luhkie. Luhkie guelieh. Aajja viermien minngie-gietjiem jakseme, dle geasa tjeavla-rietjmiem guektien-giertien jih dle dejnie tjåanghkan gaskoeh dam viermiem gårrede, lutnjie bæjjese, baaja dam tjaetsiem gårkasidh dehtie viermeste. Jih dellie viermiem vinhtsese lutnjie.
Aajja aalka tjåegkedh dejtie guelide dehtie viermeste. Giebrelgovveme leah sijse, jih baenine dabranadteme. Minngemes die lea gaajhkide buektiehtamme löövedh. Akte
dååpmehke jig uktsie raavrh. Aa — dellie maajetjh voessjemesem. Jåvva voestes aejkien sovkeminie gosse
viermieh doeredh, guktie ij lih gujht ov gåvva. Nåå,
buektiehtimen gujht. Aajja minngemes geatjan kaarrem gir-mie. Buektiehtamme hov lean, væjkeles hov leah orreme. Jih månnoeh lean jijnjh guelieh åådtjeme.
20
Aajja minngie-staebnesne tjahkesje, jih aaj joejkeste. Måjhtije maanna-baeleste goh satne jijtse aajjam
guelie-jaevresne dåeredeminie.
Goh dle vinhtse gaadtan sielkeme, dle varke guelieh tjåalodh jih viermieh gaalkedh jih voektenjidie gævnjodh.
21
Aahka gaske-beajjan guelieh vuassja. Jih die læhtan såålhtoe dejtie mah die åebrelen sjidtin. Don saedtie-tjeallarasse guadta dam lihtiem, jih die desnie baaja naan gille biejjieh tjåadtjodh goske saelhtie dan gualan baajneme.
22
Akten biejjien die vuejnebe aahka vaadtsa naan såekie-åaksetjh tjuahpa.
Aannetje båata sæjhta govledh: Mejnie datne aahka? Aa, manne edtjem ohtje spaarretjh voeledh aahka vaestede. Sijhth viehkiem utnedh, Aanna gihtjie. Jaa, nov amma. Doh aahketje-guaktah ojhte åak-setjh tjoehpijægan, jih spaar-rah voelijægan. Jih dellie aahka Aannam stillie, edtja vaedtsedh don tjeallarasse guelie-lihtiem veedtjedh. Aanna ojhte. Jijtje vaadtsa dom guelie-fealloem veedtjie, jih dellie bihkede Aannam guktie guelieh speerredh, gosse edtja dejtie gajhkesjidh.
23
Aahka gueliem don feallose beaja jih dellie aalka bihkedidh. Biejh nejpiem naemhtie daan rudtje-måaroen lihke, jih dellie goerh dam måaroem nej pine eanna våålese, daan birsjen vööste.
Boehth daagkoe, öövre daehtie birsjen roehtseste die edtjh dam tjoemem tjoehpedh, guktie guhkies raejkie sjædta.
Jih dellie edtjh dam birsjem marngestidh naemhtie daan raejkien sijse, goh madtsastidh. Dellie nannoes raejkie sjædta. Daestie dam gidtjh edtja daate guelie gævnjasjidh. Die lean lööpkeme. Giehtjh annje.
Daan guelien åvte-geatjan edtjh die spaarram tsagkestidh. Naemhtie. Jih die tjoerh tjoehpestidh dam spaarram, guelien gåabpegem bieliem.
24
Aahka gonnoeh Aannah gaajhkide guelide riejries darjoejægan, jih die gåetien sijse gævnjoejægan, don aevliergasse. Jih die dållem biejijægan. Iehkeds-biejjie doekoe die guelieh joe
gajhkeme dan tjarke, guktie meehtigan aelkedh
byöpmedidh, smååhkestidh. Gejhkie-guelie alvas njaelkies.
25
Aajja tjahkesje tjijhkeste. Daan biejjien birhkem Mahka-dalvesen tsoevtsesne vuajna. Aa — joe leah dle jillielistie båetieminie. Deilie birhkem dunnie Onne-mehkien tsoevtsesne aaj vuajna. Desnie maa naa jijnje vååjnoe. Aahka båata, baalte tjihkede, jih dellie gihtjie: Vuajnah maam? Jaa, joe leah dle jillielistie båateme vuajnam, aajja vaestede. Maanah reejreminie, skovhtjeminie. Goh dle vuejnieh aahka gonnoeh aajjah jih tjidtjie tjahkesjeminie vuartesjeminie dohkoe doj vaeriej gåajkoe, deilie orrijieh, båetieh sijhtieh govledh mejtie bovtsh vuejnieh. Jaa-a, aajja jeahta, joe maa dle naa jijnje vååjnoe. Kaanne jirreden joe geadtan buektiehtieh? Jaa, maahta gujht.
Daam biejjiem nimhtie eejehtieh, ånnetji leah tjahkesjeminie vuartesjeminie dah dalvesh, tsoevtsh, jih ånnetji leah gåetesne byöpmetjh jurjehteminie, byöpmedeminie, prihtjegadtjem jovkeminie, moeretjem risnjeminie jih dovne nimhtie guktie.
Ij guhte ov maam jeatjebem buektehth darjodh.
26
Iehkeds-biejjie, goh biejjie luajhtede, dle vuejnebe dihte bovtse velkehte dejstie tsoevtsijste jih båata dom baahkoem gåatoen. Vuejnebe birhke mubpehte raedteste aaj båata. Vuejnebe kaarrh baejhtieminie edtja ektelen juhtedh.
Iehkede doekoe dle doh båatsoe-almetjh gåatan båetieh.
Dah dejnie saernine ihke jirreden edtjieh geadtan tsaekedh.
27
Daan iehkeden die maanah tjuerieh varke åarajidh edtjieh aeriedasse håajsodh tjuedtjielidh.
Aerebi gellieh iehkedh maanah gåhtseme, ij gujht numhtie gåaredh.
Ojhte, varke åarajieh: Ij guhte jirrede-aerglen sijhth baetsedh, juktie tuhtjieh dan luste dåeriedidh, gosse bovtsh geadtan tsaekedh.
28
Tsåahka golme aereden vööste, die joe aehtjie gonnoeh tjidtjieh tjuedtjeleminie. Dah maaje soejmi vaedtsiejægan olkese, læjhkan leah maanah aaj joe bijj ene. Dah dan voerpehke, maaje tjidtjie dåajvoehtamme edtja satne gåaskodh, die goh læjhkan eah doesth åeredh. Daelie buaredh, guakedh, baahke. Numhtie dam tjuerieh varke bæjjese krievviem tjöönghkedh, geadtan tsaekedh eannan njæssoe sjædta.
29
Krievviem geadtan tsaekieminie.
30
soehpenje-reagka soehpenje
åadtjestidh åadtjesteminie
åadtjestamme mierhkesjidh
31
mierhkesjeminie	mierhkesjamme
mierhke
32
Ovmese mierhkh
namhpe		govre	
snijre	skaarja
kruehkie	tsiehkie
33
kroessehth vitnjelohke
saerkie dable
geatjoes-bieljie molsh-bieljie
34
Aevsie
Ovmese tjåervieh
tjaahtje gööleme-tjåervie
aevsie
35
klaahka-tjåervie traehpie-tjåervie
råådtsere-tjåervie
åvtemunnie / åvtemaenie
jillems-gentseme / jille-skanteme	
36
Bovtsen ovmese klaerieh
kraevies-jovje
tjihkie-jovje
klovse
tjööse
doenges-njuenie
tjööse-njuenie
37			
svijrehke-tjööse
båavjoeh
linie-gaalloe
såarhta
jovje
38
loevte-njidtjieh	guektie-njidtjieh
miesie (urries jih minngeles)
39
tjorme
horhtje
vueperese
girrehke
guesehke
maakenåhka
nomme-laehpije
råantjoe
råahke
snorre
sarva
40
tjearmehke
vuenjele / voenjele aaltoe
råtnoe
staajne
lööhpe
skåaknge
daakteme
aale bovtse
41
Dan giesien gellien aejkien bovtsh giedtesne utnieh. Tjuerieh gaajhkh miesieh vuejnedh mierhkesjidh, dam jienehkem gujht.
Gosse leah dle galhkeme miesieh mierhkesjidh, deilie båatsoe almetjh åadtjoeh liegkedidh.		
Mietske doekoe, aekrievvie, ij leah gujht dellie buerie maam darjodh.		
42
baetjkere laadtege
laadtegen-laste	laadth-biekere
njoetseldh	njoetseme	
43
Dillie goh tjidtjie gonnoeh Aantah edtjigan minnedh	
möörjedh.
44
Laadth-biekere
Tjidtjie: Tjuedtjelh dellie Aanta bæjjese. Daan biejjien edtjien månnoeh minnedh laadtegh tjöönghkedh.
Aanta: Manne dan nahkeren leam.
Tjidtjie: Ae — die leah Aanta datne viht guhkiem skovhtjeme jååktetje-iehkeden.
Aanta: Ijje, manne jååktetje-iehkeden varke åarajim.
Tjidtjie: Nå, ih dån leah dellie nahkeren, barre kåvrohte dån leah.
Aanta: Jaa-jaa die leam kåvrohte die.
Tjidtjie: Daan biejjien tjaebpies vearelde, maa luste sjædta minnedh möörjedh. Tjuedtjelh barre varke.
Aanta: Jaa, die manne tjuedtjelem.
Tjidtjie: Manne leam joe voessem tsagkeme jih muerjie-lihtieh ohtsedamme, guktie joe lean riejries.
Aanta: Im goh manne åadtjoeh byöpmedidh eannan vuelkien?
Tjidtjie: Kaarre goh! Hævvi edtjh byöpmedidh.
45
Aanta tjuedtjele, seangkoem laatja, bissede jih gåårvede, jih die byöpmede.
Ånnetji dle vaadtsajægan.
Tjidtjie dan åehpies, nov maa dihte daajra gåabph edtijægan vaedtsedh, laedtegh gaavnedh.
46
Biekerem ojhte jaksijægan, jih desnie dan jijnje laadtege. Öövre goh vyskede abpe biekere. Tjidtjie gonnoeh Aantah lihtide ohtsedægan jih aelkiejægan tjöönghkedh. Tjidtjie boelvh-jöölki tjöönghkie, jih ånnetji die lea lihtiem deavhteme, guktie dam åådtje döömedh stuereben læhtan. Aanta eadtjaldovveme, guktie gietetje dan krinngehke jåhta. Læhtan jih aaj njaalman tjöönghkeminie.
Ånnetji nimhtie, dle gujht tjuerijægan liegkedidh. Tjidtjie stillie Aantam edtja dihte moerh risnjedh jih dållem biejedh. Kaanne tjaetsiem aaj veedtjie. Aanta mahte vissjehtovveminie muerjieh tjöönghkedh, guktie dihte geerjene åådtje maam jeatjebem darjodh.
Jih goh lea dle moerh risnjeme, dållem biejeme, tjaetsiem veedtjeme jih tjaetsiem aaj doeitejahteme, deilie tjidtjiebasse tjåårve, edtja båetedh. Jih dle byöpmedægan jih liegkedægan. Tjidtjie fuehpesne, guktie ij gujht dihte ov man guhkiem arhph tjahkasjidh.
47
Aanta gujht ånnetji åådtje darjodh guktie jijtje sæjhta daan mænngan. Ij gujht maehtieh baarnetjem haeniedidh, guktie öövre skaahkene, guktie ij annje mænngan sijhth dåeriedidh gænnah. Tjidtjie daajra, tjuara tjiehpieslaakan onne baarnetjigujmie, gosse edtjieh dåeriedidh möörjedh.
48
Aanta murrede. Tuhtjie luste tjidtjine ektesne årrodh. Klaahkam jijtsasse vuala, jih goh lea dam dorjeme, dellie vaadtsehtje eejehtalla, doh ståamph giehtjede jih aaj bijre jarkan. Ånnetji akteste jih måbpan. Duj stoerre gierkiej nelnie lea aaj goetseminie, goevleminie, jih die aaj viht våålese vuartesjeminie gogkoe naan lihpie-gierkieh.
Tjonnetje lea don laadth-bierkeren dunnie raedtesne. Dahkoe vaadtsa. Ussjede dan tjonnen bijre vaedtsedh. Vaadtseme ånnetji, die vealman sontere båata. Destie tjuara gaivedh jih bijjiebasse vaedtsedh jis edtja rastah baahtsedh.
49
Nimhtie vaedtsieminie, dam vealma-bealam, die vuepteste, desnie jis smaave-gualethj. Tjåådtje vuartesje, guavla. Vååjnoe goh voejedieh doh gierkien-nuelieh
derhvien-nuelieh, jih aaj jijhtiestieh. Aanta
boelvh-jöölki slienhkehte.
50
Sjåarhtoen-sissiem gaejnjelen nualan marngeste, jih die gietem tjaebpies-laakan tjaatsan tsaaka, edtja vuejnedh vaeltedh aktem gueliem. Vihties, guelie dan våaroes. Dihte dan spaajhte voejeli, idtji maa dam jaksh. Vuartesje aktem vielie. Dejnie aaj seamma. Dellie dusnie akte. Dom edtjem biksedh. Aanta viht gietem tjaebpies-laakan tjaatsan tsaaka. Dellie maaje!
Dihte jis dan
njalhkedigks, ij aanje dam jis gåaredh steeredh. Ikth, göökth vielie pryövoe.
51
Ijje, idtji maa dihte nåhtedh. Ae — ij vielie vissjh don tjonnen bijre vaedtsedh. Maam satne debpene.
52
Aanta dålle-sijjien gåajkoe vaadtsa. Dahkoe båata4_  die damta satne jis dan bearkoste sjædtaj Dellie ojhte, bearkoem voesseste ohtsede, nejpiem dahpeste vaalta, jih dle naa stoerre snaejriem tjoehpeste.
53
Dellie tjidtjie tjåårve:
«Joe maa dellie Aannta tjoerh båetedh ånnetji vielie muarjetjh tjöönghkedh.»
«Jaa, manne båatam,» Aanta vaestede.
Iehkeds-biejjie doekoe, die lægan lihtide deavhteme, jih die gåatan vaedtsiejægan. Gåabpatjahkh lægan stoerre maajsojne. Tjidtjie tjoeri jijtse maajsoem belnien nille biejedh, jih die rudtjem sjiehtesjidh dan maajsoen vööste, gieth faahteli sijse biejedh, boelvh-jöölki tjöödtjehtidh, jih die easkah pryövedh tjuedtjielidh guktie juelkiej nille bööti.
54
Nimhtie giehtelægan möörjijægan gellieh biejjieh doekoe. Naakenem edtjieh jijtjh utnedh, jih naakenem daerpies doekedh guktie aaj ohtje beetnegadtje sjædta. Gosse möörjeminie galhkeme, dellie edtjieh skuvlese ryöjredidh.
55
Jih naemhtie daate tjaktje jih daelvie nåhka, skuvlesne jih aaj naan eejehtallemem gåetesne.
56
Suehpeds-laantesne
Naemhtie gijre-eejehtallemen lægan Piere gonnoeh Åvlah jyönem dåeredeminie. Suehpeden lea aalkoevisnie, jih aaltoejgujmie leah båateme juhtien suehpeds-laantese. Aaltoeh leah goedtehtjeminie, guktie daelie tjuerieh dah åadtjodh seadtosne årrodh. Barre ikth gåessie tjuerieh vaaksjodh, vuejnedh, mejtie krievvie seadtosne.
57
Jyöne tjöödtjeste. Tjijhkem bæjjese vaalta, jih tjåådtje tjijhkeste. Piere gonnoeh Åvlah seamma-laakan. Piere jijtje tjijhkem åtna. Avla lea aehtjien tjijhkem lööneme.
58
Jyöne: Vuejneden maam?
Avla:	Im manne maam vuejnieh.
Piere:	Vuertieh ånnetji. Joo, dellie manne dubpene aktem bovtsem vuajnam.
Åvla:	Gusnie?
Piere:	Dubpene don stoerre pluevien vööste.
Jyöne: Jaa.
Åvla:	Dellie manne aaj vuajnam.
Piere:	Daajkoe hov bovtsh gaajhkem lehkiem.
Åvla:	Jih ojhte.
Jyöne: Daate gidtjh åajvoeh suehp.eds-dajve. Daagkoe aaltoeh biejjeste måbpan iiörtoeh jih gåatoeh. Årro- ejibie barre sjeavedh, ibie stöörh.
Åvla:	Dellie dusnie manne aaltoem jih miesiem vuajnam.
Jih dle dusnie aaj.
Piere:	Gellieh hov aaltoeh joe guadteme.
Jyöne: Jaa, jis amma naemhtie, die maa measije daan jaepien.
Åvla:	Jis ij die barre naan råate båetieh biksh.
Piere:	Ij leah goh aarhtse vearrebe smaave-mieside?
59
Jyöne:	Jaa, jih dle doh riepieh aaj, jis dejstie jijnjh. Dah dan naarpehke dejtie smaave mieside. Aa daan jaepien hov vååjnoe seadtosne daah bovtsh. Ikth mih lahkoem tjoerebe utnedh.
Jyöne: Gusnie daagkoe naan sjiehteles sijjie, limh dållem biejeme jih prihtjegem voessjeme.
Avla varke vaarreste. Dihte joe sjiehteles sijjiem aajhtseme. Ojhte tjöödtjeste dagkoe gogkoe jyöne aaj ussjedi, akten beavloes, gejhkie deavese, vååltestahkese. «Jih dle maa daagkoe dållem biejebe,» jyöne jeahta. Jyöne
gejhkie-gasngesh bæhka, jih Piere jis dujstie gejhkie sierkestahkijste. Avla biessieh ohtsede. Jih dle leah moerh risnjeme. Piere dållem beaja. Avla tjaetsiem veedtjie. Jih dle jyöne dihte prihtjegem vuassja. Dan dan stoerre giebnie. Ij Piere prihtjegem tuhtjh ov njaelkies, guktie dihte tjaetsie-giebniem jijtsasse doeltijahta.
60
Giehtjh Åvla, dihte dan naarpehke dan prihtjegasse. Ij gujht luhpiem utnieh jovkedh guktie sæjhta, men daan aejkien die edtja åadtjodh, gosse jyönem dåeredeminie.
Aadtjen leah giehtelamme bearkoeh gajhkesjamme, guktie njaelkies tsaapestahkem utnieh. Tsaepieh, jih aaj bissemegietjesne bearkoem bissieh. Nussieh, giehtelieh. Ännetji dle jyöne vijlele bæjjese. Jih dellie goh samma:«Vuartasjidien. Aaltoe guedtieminie.» Piere gonnoeh Åvlah aaj
vijlelægan. Ojhte, jih dihte jis barre dan sotnen lihke. Onne-miesien jualketjh joe olkese båetieminie.
Aaltoe minnede bijre jarkan, dohkh diekie, hepsehte dam laantem, lovvede jih aaj tjuedtjele. Nimhtie gellien aejkien. Jih dle viht lovvede. Ånnetji die lea onne-miesie olkese båateme. Aaltoe njuenine dahkoe jih aalka njåalodh dam miesiem, bonhkehte njuenine jih aaj njååle.
61
Ånnetji die vååjnoe goh onne-miesie ussjede tjuedtjielidh. Ijje! Ij annje buektehth. Barre gaamhpere. Die aaj viht. Ijje! Ij daan aejkien gænnah. Minngemes die lea boelvi nelnie. Jih ånnetji die lea tjuedtjielamme. Aaltoe njååle, hapsahtalla, mahte tjuerpies vååj noe, guktie dihte measetje viht gaamhparosta. Nimhtie gellien aejkien, gaamhparosta jih aaj viht tjuedtjele. Aaltoe njååle goske miesie joe die gejhkie vååjnoe sjidteme. Jih dellie aaltoe tjöödtjehte guktie dihte measetje åådtje aelkedh njammedh. Ånnetji, dellie aaltoe aalka gåatodh dubpelen dohkoe. Measetje lea stebpeldeminie minngesne.
Jih numhtie deavetjen duakan gaatoelægan. Dah vaaksjoehtæjjah öövre jijtjemsh åajaldehtin. Åajaldehtin prihtjegem jovkedh jih byöpmedidh. Avla åajaldehti bearkoem bisseme-geatjan guktie destie lij barre tjirre aajmojne.
62
Dah ryöjnesjæjjah dejkoe dennie raedtesne abpe biejjiem årroejin. Ånnetji die lin dållem biejeminie, byöpmetjh jurjehteminie, jih aaj tjijhkesteminie doh raedtieh, nasteme- klaahkam voeleminie, dållem viht nastehteminie, moeretjh risnjeminie, jih aaj viht tjijhkesteminie. Ånnetji dubpielisnie aaj viht aaltoe guedtieminie. Akte, göökte, golme, nieljie, vijhte aaltoeh daan biejjien guadteme. Jih bovtshe öövre aales. Dellie murrie naemhtie biejjiem tjahkasjidh vuartasjidh, gosse orre jielemh reakasovveminie.
Bovtside baejieh seadtosne årrodh. Iehkeds-biejjie doekoe, die voesside tsagkieh jih vuelkieh gåetede vaedtsien. Bovtside leah vååksjeme. Idtjin maam naavjoeh, jih bovtse vååjni aales.
63	
Naakenh dejstie båatsoe-almetjijstie leah årram ryöjnesjeminie. Daelie annje madtege kraesie bijjene, guktie dohte årra barre dujtie vualadahkide tjaanga, jih dle dujtie ientjide, gusnie aarehke kroenes.	
64
Naemhtie gijrege, die lea gujht dihte guhte fuehpedeminie. Åvla gonnoeh Piereh lægan ryöjredeminie, edtjijægan skuvlese viht, daah minngemes våhkoeh årrodh.
65
Jih dle giesie-eejehtalleme sjædta.
66
Daelie lea raakth åvtelen giesie-eejehtallemen. Gæjhtoe dellie daan jaepien åvteste. Nåå, nåå dellie.
67