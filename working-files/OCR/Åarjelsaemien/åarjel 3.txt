

                              Åarjel-saemien 3

                               Gåalmede gærja

                          Tjaaleme: Ella Holm Bull
                         Guvvieh dorjeme: Jøran Jåma


                              Davvi Girji o.s.
                                    1995

Ij leah luhpieh jienedehtedh ij gænnah maasjijnene
koopijeradidh daam gærjam jallh naakedem daehtie gærjeste jis ij
bertiemistie tjaalege-luhpiem utnieh.

Vuoestes låhkoe 1987. Mubpie låhkoem reedigereme.

Saemien ööhpehtimmieraerie lea viertieh daase vadteme.

© Davvi Girji o.s. 1995

Graafigkebarkoem traadjohte: Davvi Girji o.s. 9730 Kåråsjohka Deadteme:
Ykkös-offset OY, Vaasa
ISBN 82-7374-285-7



Baakoe aalkovistie

Daate gærja lea åarjel-saemien. Daate 3 Gåalmede gærja lea learoe-gærja
maanide åarjel-saemien. Ella Holm Bull
lea tjaaleme daam gærjam. Daennie seerijisnie leah govhte learoe-gærjah jih
daate lea dihte gåalmede gærja.
Saemien ööhpehtimmieraerie

Forord

Åarjel-saemien bok 3 er en lærebok i sørsamisk for barnetrinnet. Boka er
utarbeidet av Ella Holm Bull. Åarjel-saemien bok 3 hører til en serie på
seks lærebøker i sørsamisk for barnetrinnet.
Samisk utdanningsråd


              

Haaj!
Mov nomme Saara.
Manne uktsien jaepien båeries.
Manne oktegh gåetesne. Manne tjidtjien viehkie. Manne aehtjien viehkie.

7
Daate mov tjiehtjele.
Daate mov seangkoe.
Manne daesnie åaram.

8         
Manne aadtjen tjuedtjielamme.
Manne tjoerem seangkoem laatjodh.
Manne tjoerem åereme-tjiehtjelem sjeakodh.
9
                             
Daah mov åereme-vaarjoeh.
Daate mov åereme-voesse.

10

Daesnie tjoele.           
Daesnie tjaetsie.

11
              



Manne edtjem bissedidh.

              
12

Daesnie gaampe.
Manne edtjem gaampestidh.

13

Daesnie baenie-saehpie.

Daesnie baenie-kreeme.

14

              
Manne edtjem baenieh skubpedh.
15
              
Daesnie mov gaarvoeh.
16
Manne edtjem gåårvedidh.
Voestegh tjoerem guapa-måvhkah tsaekedh. Dellie tjoerem åenehks-guapah
tsaekedh. Daesnie mov tråajjoe.
Manne tjoerem tråajjoem tsaekedh.
Daesnie mov bæjngolds-måvhkah.
Manne tjoerem bæjngolds-måvhkah tsaekedh. Manne leam gåårvedamme.
Manne leam riejries.
17
Manne munnieh voessjem.
Manne munnide vijhte minudth voessjem. Manne buertiem dealoem.
Manne buertie-bealese tjihkedem.
Manne byöpmedem.
Manne mielhkiem jovkem.
Manne gallenem.
Manne gallasodtje.

Gudtsien aelties beapmoej åvteste aktene Jupmielinie.
Gudtsien aelties
beapmoej åvteste aktene Jupmel-aehtjine.
18             

Manne beapmojde skåapese sjeakoem. Manne lihtieh bissem.
Manne bienjese beapmoeh vadtam. Bienje tjuaka.
Bienje aaj gallene.

19
Manne edtjem olkese.
Manne bæjngolds-vaarjoeh tsaakam.
Manne bienjem meatan vaaltam.
Manne  bienjem  lijrehtem.  Manne  bienjem  veadtam.  Manne  Læjsam
vuajnam. Manne Laaram vuajnam. Manne Sööfem  vuajnam.  Manne dej
gåajkoe vaadtsam.

Manne Læjsine,
Laarine jih Sööfine reejrem.

20            

Manne aehtjiem vuajnam.
Manne tjidtjiem vuajnam.
Dah gåatan båateme.
Manne gåatan vaadtsam.
Manne bienjem meatan vaaltam.
21
Manne lim jååktan aajjan luvnie. Manne lim                               
jååktan aahkan luvnie. Manne lim jååktan oktegh                    
gåetesne. Manne tjoerim beapmoeh jurjiehtidh.                          
Manne tjoerim lihtieh bissedh.
22                                      
Dov nomme Vaajnoe.
Datne tjidtjien maana.
Datne aehtjien maana.
Datne golmen jaepien båeries.
Datne stoerre niejte                                   
                                                          
                                                          
Datne aadtjen tjuedtjielamme. Datne annje nahkeren.                                          
23
Tjidtjie Læjsam gååske.
Datne tjoerh tjuedtjielidh. Datne edtjh aahkam dåeriedidh.
24
Datne tjoerh gåårvedidh.
Voestegh tjoerh bissedidh jih gaampestidh. Datne tjoerh seangkoem laatjodh.
Jih dle tjoerh  åereme-tjiehtjelem sjeakodh. Dellie leah riejries.

Manne dutnjien vuartesjem.
Datne munnjien vuartesjh.

manne edtjem    manne tjoerem
datne edtjh     datne tjoerh
dihte edtja     dihte tjuara

25

Tjidtjie jeahta:
Aanna datne beapmoeh buartan biejh. Datne munnieh voessjh.
Tjihkedh datne aaj buertie-bealese. Datne aaj byöpmedh.
Datne aaj mielhkiem jovkh.
Datne skåapese beapmojde sjeakoeh. Datne lihtieh bissh.

Sijhth bienjese beapmoeh vedtedh? Sijhth mannem viehkiehtidh?
             

manne sijhtem
datne sijhth                      
dihte sæjhta                                    
26

Datne bæjngolds-vaarjoeh tsaakah.
Datne tjohpem tseegkh. Datne leah gåårvedamme. Datne olkese vaadtsah.
Datne bienjem meatan vaaltah.
Datne bienjem lijrehth. Datne bienjem veadtah. Datne Læjsam vuajnah. Datne
dej gåajkoe vaadtsah.

Datne Læjsine, Laarine jih Sööfine reejrh.
27

Laara baarnetje.
Dihte maahta gåårvedidh.
Maam Laara dorje?
Dihte gåårvede.

manne team     manne maahtam
datne leah     datne maahtah
dihte lea      dihte maahta

Vaajnoe niejte.                               
Dihte maahta                                     
gaampestidh.                                     
Maam Vaajnoe dorje?
Dihte gaampeste.                                                   
28
Saara niejte.
Dihte maahta lihtieh bissedh. Maam Saara dorje?
Dihte lihtieh bæssa.
29
            

Saara væjkele.                                                          
Dihte tjuara onne-åabpam geehtedh. Maam Saara    
dorje?                                                                               
Dihte onne-åabpam geehtie.                                                   
30
manne åtnam
datne åtnah
dihte åtna

Aehtjie bovtsi-luvnie.
Dihte tjuara bovtsh vaaksjodh.
Dihte bovtsh vååksje. 
Dihte skovterem vuaja.    
Dihte miesieh mierhkesje.
Aehtjie jijnjem åtna darjodh.
Maam aehtjie dorje?
31
Mov aehtjie geajnoe-barkije.
Dihte domhpem vuaja.
Dihte kroehkeme-maasjinam aaj vuaja.
Aehtjie mijjese gåetiem
tseegkeme.
Aehtjie jijnjem åtna darjodh.

Maam aehtjie dorje?
32        
Tjidtjie gåetesne.
Dihte gåetesne barka. Dihte vytnesje.
33                                                     
Dihte gaamegh gååre.                                                
Dihte boenge-skuvmieh, beelth, veaskoeh gååre. Dihte      
vaanhtsh, tjohph, guapah, tråajjoeh gårra. Tjidtjie                                    
jijnjem åtna darjodh.                                       

Maam tjidtjie dorje?
34
Mov tjidtjie jurjiehtæjja.  
Dihte beapmoeh jurjehte.
Tjidtjie aaj Vytnesje.
Tjidtjie aaj jijnjem åtna darjodh.
             
Maam tjidtjie dorje?
35

Onne-vielle skuvlesne.
Dihte ryöknoe. Dihte tjaala. Dihte låhka.
Dihte mubpiejgujmie reejrie.

Maam onne-vielle dorje?
  

Dusnie gaahtoe.
        
Dihte tjeehpes.
Dihte snjearam bæksa.
Dihte joe snjearam bikseme.
Maam gaahtoe dorje?       

Dusnie bienje.
Gien dihte?
Dihte mijjen.
Dihte aehtjien båatsoe-bienje. Dihte væjkele.
Dihte Såevmiste båata.        
37
Manne prieviem aajja gonnoeh aahkan gåajkoe tjaalam.
Manne sijhtem govledh gåessie guessine båetiejægan.

Datne prieviem aajja gonnoeh aahkan gåajkoe tjaalah.
Datne sijhth govledh gåessie guessine båetiejægan.
38
Dihte prieviem aajja gonnoeh aahkan gåajkoe tjaala.
Dihte sæjhta govledh gåessie guessine båetiejægan.
39
Aajja gonnoeh aahkah tjaeliejægan.
              
Gieries aahkove!
Månnoeh laavadahken båetien.
Heelsegh aajja gonnoeh aahkan luvhtie.
40 

Aehtjie jijnjh moerh tjoehpeme.
Skåajjesne lea tjoehpeme.
Voestegh tjoeri dejtie moeride viertedh.
Jih dle tjoeri åaksesjidh.
Gosse dejnie galhkeme dellie tjoeri sjiehteles gåhkah sååkesjidh. Mænngan
dellie traaktovrem lööni
jih moeride gåatan vööji.

41

Tjidtjie lea aehtjiem moerigujmie viehkiehtamme. Tjidtjie lea modtovr-
saakojne bullerh sååkesjamme. Aehtjie lea låådteme.
Daelie jijnjh moerh dunnie veellesne.
Abpe stoerre håajje.
Gosse dah moerh gajhkeme dellie edtjijægan dejtie moeride skæhtjose
guedtedh.

42

Akten biejjien dellie aehtjie jeahta:
Joe die moerh gajhkeme.
Daan biejjien tjuerien moeride skæhtjose guedtedh. Tjidtjie datne bartah
die manne guadtam.

43

Vuajnah guktie aehtjie moerijgujmie barka.
Vuajnah guktie tjidtjie viehkehte.
Sååkesjægan, låadtoejægan, stoerre håajje veellesne. Biejjien
barkoe aajmone.
Gosse biejjie gajhkesjamme, daelvie-moere riejries.
44
Doh båatsoe-almetjh leah bovtsh tjöönghkeminie. Fiereguhte sijtesne leah
daalvan ryöjredeminie. Tjaktje-niestieh, gijre-niestieh vaeltieminie.
Doekeminie, raerhkieminie jih aaj daelvie-laantese juhtieminie.
45
Aehtjie lea göökte niestieh åasteme.    
Daan biejjien lea dueljieh tsagkeme.    

46  
Gaalloeh lea aaj tsagkeme.
Gaamesidie lea speeneme.

47
Tjidtjie bearkoeh njeerveme.
Dihte edtja bearkoe-gaamsoeh bissedh. Dujtie ruaksjide ligan lööphkeme.
Dejtie ligan såålhteme.
Jih seamma doj iehterdahkigujmie. Dejtie aaj såålhteme.
Ussjedigan dejtie gajhkesjidh.
Tjidtjie lea aaj naan bearkoeh gaarhkeme jih gilmehtamme.
48
  
Daate lea jeatjah fuelhkie.

Aehtjien nomme Tåamma.
Tjidtjien nomme Kaarije.
Aehtjie gonnoeh tjidtjieh nieljie maanah utniejægan. Dej nommh leah:
Löövra, Bearna, Eebre jih Brijhte.

      

Brijhte jeahta:
Vuajnah dom guvviem?
Dusnie aehtjie.  Dusnie  tjidtjie.  Dusnie  Löövra.  Dusnie  Bearna.  Dusnie
Eebre. Dusnie manne. Abpe fuelhkie lea daesnie.
Mijjieh gaajhkesh dovnesh daesnie.
                                                                   
49
Tjidtjie lea mijjem ryöjrehteminie.
Mijjieh edtjebe skuvlese.
Tjidtjie tjuara gaajhkide mijjen vaarjojde
nommh gåarodh.
Löövra jih Bearna viehkiehtægan.
Löövra væjkele gåarodh. Bearna væjkele  gåarodh.  Bearna  jih  Löövra  lægan
skuvlesne liereme gåarodh.

50

Tjidtjie lea tyjjh åasteme.
Dihte edtja måvhkah gåarodh.
Gaajhkesh edtjieh orre måvhkah utnedh. Bearnese edtja voestegh gåarodh.
Tjidtjie væjjoem åtna.
Dan mietie edtja vijjedh.

51                                                  

Voestegh tjuara vuejnedh mejtie dihte væjjoe sjeahta.

52

Tjidtjie möölegem Bearneste vaalta,
man gisse jih man guhkies juelkieh.
Aerviedim gujht.
Dam væjjoem tjuara ånnetji unniedidh. Jlih dellie viht möölie.
Daelie dle vååjnoe sjeahta.
Tjidtjie væjjoem tyjjese beaja,
naaloejgujmie debrehte jih dle væjja.
Goh vijjeme dellie salka, jih die sjiehtesje. Tjuara ånnetji don
beelhten bijre steerestidh. Ahtjetje geljies sjidti.
53

                                    
                                                                                                                              
Biejjie doekoe dellie leah Beaman måvhkah joe                                                                                  
gaervies.                                                                                                                      
Dan mænngan dellie Eebrese, Löövrese jih Brijhtese jis                                                                         
gååre.                                                                                                                         
54                                                                                                                             
Mijjieh libie orre måvhkah åådtjeme.                                   
Tjidtjie tråajjoeh gurreme.                                            
Mijjieh orre tråajjoeh utnebe.                                         
Jååktan limh mijjieh bovresne.                                       
Tjidtjie gonnoeh aehtjieh mijjese gaamegh ööstigan. Mijjieh orre       
gaamegh åådtjeme.                                                      
Tjidtjie gonnoeh aehtjieh mijjese voessh ööstigan. 
Mijjieh orre        
voessh åådtjeme.                                                       
Mijjieh libie daelie riejries.                                         
Mijjieh jirreden skuvlese vuelkebe.                                    
Mijjieh ruevtie-raajrojne vuelkebe.
55

Mijjieh byöpmedibie.    Mijjieh byöpmedimh.
Mijjieh lohkebe.        Mijjieh lohkimh.
Mijjieh tjaelebe.       Mijjieh tjeelimh.
Mijjieh ryöknebe.       Mijjieh ryöknimh.
Mijjieh vaarrebe.       Mijjieh vaarrimh.
Mijjieh gåarobe.        Mijjieh gåaroejimh.
Mijjieh vaedtsebe.      Mijjieh veedtsimh.
Mijjieh bissedibie.     Mijjieh bissedimh.

Mijjieh jijnjh saernieh govlebe.
Mijjieh jijnjh saernieh govlimh.

Tjidtjie gonnoeh aehtjieh maanide
staasjovnese dåeriedægan.
Dah dan stoerre daelie, maehtieh oktegh vuelkedh. Tjidtjie gonnoeh aehtjieh
vaaroehtægan edtjieh giemhpes jih luvrege årrodh.
Aellede goh maam hahtedh.
Årroejidie dåajmijes!
56

Ruevtie-raajroe jåhtije.
Tjidtjie gonnoeh aehtjieh sievehtægan jih dah sotnenmaanah aaj.
Jih dellie vuelkieh.

Mahte abpe biejjiem tjuerieh ruevtie-raajrosne tjahkasjidh.
Mahte vissjehtuvvieh.
Iehkeds-biejjie doekoe die leah skuvlem jakseminie. Naakenh staasjovnese
båetieh dåastoehtieh.
57
Mahte gaajhkh maanah leah joe skuvle-hiejmese båateme.
Löövra, Brijhte, Eebre jih Bearna gaajhkesidie båarastehtieh.
Dihte mahte veerremes domtoe gosse
minngemes båata.
Men Bearna dan eadtjohke.
Dihte voestegh vaadtsa jih doh mubpie minngesne. Aalkovistie die sinsitnine
ovnohkens domtoeh. Men ånnetji doekoe die leah viht åahpanadteme, govloeh
soptsestieh, föörhkedieh jih lustem utnieh. Nimhtie dihte voestes iehkede
nåhka.
58

Mubpien biejjien die skuvlesne aelkieh. Die maanah edtjede govledh.

1. Gosse tsåahka skarra die tjoerede varke gåatan båetedh.

1. Gaamegidie bajsjemisnie sigkede jih tjaebpies laakan tseegkede.

2. Tjohph, bæjngolds-vaarjoeh fiereguhth jijtsh tsegkide gævnj ode.

3. Mujhtede fierhten biejjien båarastehtedh.

4. Tjihkedidie tjaebpies-laakan fiereguhte sæjjan.

5. Årroejidie sjeavodh jih vaestiedidie barre gosse lohkehtæjja man mietie
   gihtjie.

6. Årroejidie luvrege.

7. Årroejidie giemhpes sinsitnine.
59

Moenedh!

Mij dihte vaadtsa, vaadtsa, vaadtsa jih ij gåessie gåatan båetieh?

Tsåahka           
              
måanta
dæjsta
gaske-våhkoe
dåarsta
bearjadahke (bearjedh)
laavadahke (laavedh)
aejlege (aejlegs-biejjie)


Tjidtjie jeahta: Mij biejjide daate?


Aehtjie: Daan biejjien bearjadahke.
Tjidtjie: Daan biejjien maanah skuvleste båetieh.
Aehtjie: Jaa, daelie joe jåvle-eejehtalleme.


Iehkede doekoe dellie mannah ojhte gåatan båetieh. Dah 
dan geerjene. Jih jijnjem utnieh soptsestidh. Men
minngemes die nahkeren sjidtieh.
Jih die åarajieh. 
62

Löövra jeahta:                                            
Daan biejjien edtjem manne gaskebiejjiem voessjedh.       
Löövra tjidtjiem gihtjie.                                 
Maam edtjem voessjedh?                                    
Tjidtjie jeahta: Voessjh guelieh jih pearah!              
Löövra guelieh jih pearah vuassja. Löövra væjkele.        


63
Brijhte jeahta:
Manne edtjem tjohpem gurredh.
Brijhte tjidtjiem gihtjie.
Åadtjoem manne naan laejkiem?
Tjidtjie: Maam edtjh laejkine?
Brijhte: Manne edtjem tjohpem gurredh. Tjidtjie laejkieh ohtsede.
Brijhte tjohpem gårra.  

Brijhte væjkele gurredh.
64
    
Bearna jeahta:
Manne edtjem aehtjiem bovrese dåeriedidh.
Bearna aehtjiem gihtjie.
Åadtjoem manne aehtjie datnem bovrese dåeriedidh? Aehtjie: Jaa, jis
riejries leah.
Bearna: Jaa, manne leam riejries.
Bearna aehtjiem bovrese dåerede.
Tjidtjie lea tjaaleme maam edtjijægan åestedh:
dijnehkh, voejh, jaavvoeh, vuastah, prihtjegh
jih dom daam.
Aehtjie vaarojde maaksa.
Bearna viehkehte bijlese guadta.
Jih dellie gåatan vuejiejægan.

65
Eebre lea orre treavkah åådtjeme. Dah dan juhtele. Gusnie Eebre? Dihte
ålkone tjoejkeminie.
Eebre dom laategem vöölki. Eebre tjuajka, tjuajka. Daan biejjien hijven
daelhkie. Eebre tjöödtjeste. Daagkoe jijnjh njåemelen giejh vååjnoeh.
Njåemelh dohkh diekie goetsedamme.
Daagkoe smaave giejetjh.  Daah  snjearan  giejh.  Eebre  jerkehte.  Måjhtije
gåatan tjuara tjoejkedh gaske-biejjiem byöpmedidh.
Eebre gåatan tjuajka.
66

Ealla vaajtele: Lahkoe jåvle jih lahkoe orre-jaepie            

Næjlan Ealla             
Snåasesne                
                                                   
Akten biejjien die tjidtjie jeahta:
Daan biejjien edtjebe jåvle-kåarhth tjaeledh. Jih die tjihkedieh tjaelieh.

67
Gosse kåarhth tjaalaldihkie dellie tjidtjie jeahta: Die edtjebe  daejtie
jåvle-vadtesidie aaj gaarkedh guktie åadtjoejibie daejtie aaj seedtedh.
Goh dejnie galhkeme dellie tjidtjie Eebrem jih Bearnam stillie påaste-
gåatan dej paagki jih kåarhtigujmie vaedtsedh.
68         
Daan biejjien stroehte.
Aahka soptseste:
Dejpeli lij dihte vuekie ihke stroehten edtjin gaamegh maskastimmien raajan
gåarodh.
Vaajnoe gihtjie:
Aahka, datne dam gåessie dorjeme?
Ijje, im leah manne dam gåessie gænnah dorjeme. Aahka jeahta:
Mov aahka soptsesti guktie satne sov
aahkeste govleme.
69
Aehtjie jåvle-goesem åasteme.
Dam skæhtjosne åtna. Aehtjie jåvle-goesem veedtjie.


Dihte juelkiem disse beaja guktie tjåådtje. Ånnetji die lea jåvle-goese
glijreldahkesne. Gaajhkesh sinsitniem gietiste steerieh
jih jåvle-goesen bijre vaedtsieh.
Jih die laavloeh.
70

                               Jåvlh-iehkeden
                                leam aavosne
                        T: Marie Wexelsen 0: Ella Holm Bull                    
                                
                        Jåvlh-iehkeden leam aavosne.
                              Jeesuse reakedi.
                          Jih abpe Elmie tjuavkedi
                          jih eengkelh laavloejin.
                          
                          Maanetje Beetlehemesne.
                            Dan stoerre gånka lij
                         gie bøøti mijjese bijjede.
                              Elmeste våålese.
                              
                         Elmien Aehtjien luvnie lea.
                            Jupmelen Baernie lea,
                          jih rohkelassem gåvla die
                            jih mijjem måjhtije.


                          
Jåvlh-iehkeden leam aavosne.
Die mijjieh laavlobe.
Jih oksem rihpeste mijjese
dan Paaradijsese.
71
Jih dle jåvle-aajja bööti.
Dihte jåvle-vadtesh gaajhkesidie joekedi.
72             

Jåvle-biejjien gyrhkesjieh.
Gærhkosne joekoen jijnjh tjoevkesh daan biejjien. Jåvle-goese lea aaj.
Gaajhkesh sinsitniem jåvline lahkoehtieh.
Gaajhkesh gærhkosne sijjieh gaevnieh jih tjihkedieh. Gærhkoen-bealloeh
klåenkiehtieh jih gosse
orrijamme dellie åårganiste aalka spealadidh. Dan tjaebpie govloe. Dellie
hearra båata.
Dihte låhka jih mijjieh aaj lohkebe, men ibie goh dan jijnjem goh hearra.
Jih dle laavlobe. Jåvle-laavloeh laavlobe.
Gosse gyrhkesjimmie orrijamme deilie
gåatan vaedtsebe.
73

Tjietsie lea doh bæjjaldahkh bovtsh tjoejkeminie   
vaaksjoeminie.   
Vuejnedh aaj guktie gåatome. 
Daagkoe bovtsh tjiekerdamme. 
Aa hijven gåatome vååjnoe.   
Tjietsie guhkiebasse tjuajka.     
Dellie doj deavaj mietie vuajna bovtsh  
tjiekerdeminie. Dah dan njaelkies.
Hijven gåatome jih bovtsh raeffesne.
74

Tjidtjie jeahta:
Daelie gejhkie moerh, åajvoeh sjædta laejpieh bissedh. Sijhth datne mannem viehkiehtidh?
Månnoeh daan biejjien laejpieh bissien. Magkerh laejpieh? Tsåelhkie-laejpieh bissien. Jaa månnoeh vyöhkesien.

75

Tjidtjie jeahta:
Vaedtsieh  aehtjie  datne  tjeallarasse  dållem  biejh.  Manne  edtjem
ohtsedidh dam maam daarpesjien. Jih die edtjem daajjem jurjiehtidh.
Manne laejpie-tjaalegem ohtsedem.
Daesnie tjåådtje: 

76          
Laejpie-tjaalege
Tsåelhkie laejpieh
5 tjahtah rohke-jaavvoeh
5 tjahtah veete-jaavvoeh
1/2 tjahtah sæjrobpe
1/2 tjahtah voeje
1/2 tjahtah dijnehkh
2 heektovh jeesth
1 heektove tjåervie-saelhtie
5 lijhterh mielhkie

77
Daate stoerre daajje sjædta.
Men die jijnjh laejpieh aaj sjidtieh.
Tjidtjie daajjem jurjehte.
              
78
Maam dåtnoeh lidien darjoeminie? Månnoeh tsåelhkie-laejpieh
bissieminie.
Åadtjoem manne smååhkedh?
Jaa! Duelie vuajnah!
Gudtsien! Abpe laejpiem åadtjoeh jis sijhth! Duelie voeje!
Gudtsien!
Sijhth datne prihtjegem mijjese voessjedh? Jaa!

79
Båeteden dellie dåtnoeh prihtjegem jovkeden. Vaelteden laejpiem
meatan.
Gæjhtoe!
Aehtjie sjijlide bisseme-sijjien nille dujstie raedtijste kruahka,
guktie bisseme-sijjie baahkes orre.
Jih dellie jienebh moerh dållese beaja edtja bueledh.

Dåtnoeh dallahmasten galhkeme?
Ijje! Tjidtjie dan stoerre daajem jurjehti guktie annje åadtjoen
guhkiem giehtelidh.
Daan iehkeden galhkeden?
Jaa, nov maa daan iehkeden gelhkien.
Dellie hijven.
80   
Laara gonnoeh Maahkh båetiejægan.
Dah dan seamma-plieres.
Dah guaktah lægan jöömmetjh.
Dah guaktah seamma-plieres gaarvoeh utniejægan. Gåabpa dotneste dihte
Laara, jih gåabpa
dihte Maahke?
Manne leam, Laara.
Manne leam Maahke.
Båeteden edtjeden dåtnoeh gåabpegh
laejpiem åadtjodh.
Laara gonnoeh Maahkh gåabpegh
laejpiem dåastoejægan.
Jih dellie vaerrijægan gåatan.
Tjidtjeste voejem tjoemehtægan, jih die byöpmedægan.
Ojhte! Njaelkies laejpieh.

81
Daelvie nåhka. Joe gijredeminie.
Maanah leah guhkiem skuvlesne orreme. Daelie edtjieh gåatan båetedh.
Bijjelen hieljem edtjieh gåetesne årrodh.

Bearjeds-iehkeden gåatan båetieh.
Dah dan jijnjem utnieh tjidtjie gonnoeh aahtjan soptsestidh gosse båetieh.
              
82         

Jijje doekoe dellie Löövra fahkoe.
Mov tjåejjie baektjede.
Manne tjoerem onne-gåatan.
Löövra tjuedtjele jih ojhte onne-gåatan vaadtsa. Jih dle viht vaadtsa
åarije.
Aegkie-dåvnam gaptja jih sæjhta viht åeredh.

Åå, mov tjåejjie dan baektjede viht. Manne sijhtem voeksedidh.
Brijhte seamme tjiehtjielisnie goh Löövra. Brijhte faahkoe.
«Mij dov faatoes?» Brijhte gihtjie.
«Mov tjåejjie baektjede. Manne sijhtem voeksedidh,» Löövra jeahta.

83
«Manne edtjem tjidtjiem gåaskodh,» Brijhte jeahta. Jih dellie vaadtsa
tjidtjiem gååske.
«Tjidtjie, sijhth datne Löövran gåajkoe båetedh, dihte sæjhta voeksedidh.»
Tjidtjie tjuedtjele, slubpide låepehte jih  båata.  Tjidtjie  jallan  hinnie
bæhtoem buektedh dellie Löövra voeksede.
Jijnjem voeksede. Goh vaaseme dellie gillede. Tjidtjie Löövran gaalloem
damtehte.
Ålvas baahkes domtoe.
«Åå, mov tjåejjie,» Löövra viht.
Ånnetji dellie aaj viht voeksede.


84
«Daagkoe lea bååktjehkommes,» Löövra jeahta, jih gietem tjåejjien åelkies
bealan beaja.
Tjidtjie Löövran tjåejjiem damtehte.  Garres  domtoe.  «Åå,  dellie  viht,»
Löövra jeahta, jih åelkies juelkiem bæjjese tjåejjien vööste kröövvehte.
«Buerebe gosse juelkiem bæjjese kröövvehth?» tjidtjie gihtjie.
«Jaa,» Löövra jeahta.
Löövra tjyöre. Jih die viht voeksede.    
85         


«Manne sovmem tjoerebe dåaktovrese skarredh,» tjidtjie jeahta.
«Aellieh goh tjidtjie mov luvhtie vaedtsieh,» Löövra jeahta.
«Ijje, im edtjh manne gåabph vaedtsedh,» tjidtjie vaestede.
Brijhte lea tjahkasjamme vuartasjamme goltelamme guktie åabpabinie.
«Vaedtsieh datne Brijhte aehtjiem gåaskoeh jih jiehtieh edtja båetedh,»
tjidtjie jeahta.
Brijhte aehtjiem gååske jih aehtjie ojhte båata. «Skarrh aehtjie datne
dåaktovrese jih gihtjh mejtie maahta båetedh.

86    
Soptsesth guktie Löövrine.
Tjåejjie garres, baektjede, jih barre voeksede,» tjidtjie jeahta. Aehtjie
ojhte skarra.
Dåaktovre dåajvohte edtja dallah båetedh.

Dåaktovre båata. Dihte Löövran tjåejjiem damtehte jih goltele.
Die viht Löövra åelkies-juelkiem bæjjese struvkeste. «Manne sovmem Löövran
dohte måskoes-tjåelie dihte ovleminie,» dåaktovre jeahta.
«Löövra tjuara skiemtje-gåatan.
Datne tjoerh ryöjredidh jih Löövram dåeriedidh.
87
Akte skiemtje-såjhtere aaj dåerede. Manne skiemtje-bijlen mietie
skarrem.»

Skiemtje-bijle båata.
Löövram skiemtje-båaran nille biejieh jih bij lese guedtieh.
Skiemtje-såjhtere ojhte dåeredeminie.
Tjidtjie aaj bijlese tjaanga.
Jih nimhtie vuelkieh.
Löövra viht voeksede.
Skiemtje-åabpa gaavtjetjem Löövran gaejpien nualan beaja jih nimhtie
viehkehte.
Tjidtjie baalte tjahkesje jih Löövran gietetjem steerie jih aaj
skiehriem deehkehte.
88
              
Löövra dan skiemtjine ij dihte maam daajedh. «Jaa, jis limen dle barre
varki hinneme skiemtje-gåetiem jaksedh,» tjidtjie ussjede.

Dellie maaje skiemtje-gåetiem jakseme.
Tjidtjie jih skiemtje-såjhtere Löövram skiemtje-gåetien sijse dåeriedægan.
Akte jeatjah skiemtje-åabpa dåastohte jih Löövram seangkose viehkehte.
«Vuertieh dellie ånnetji dellie dåaktovre båata datnem giehtjede,» skiemtje-
åabpa jeahta.
89
Gellieh dåaktovrh båetieh.
Löövran tjåejjiem goltelieh, giehtjedieh jih damtehtieh.
«Ojhte! Löövran måskoes-tjåelie.
Tjoerebe vaeltedh dam måskoes-tjåeliem.»

«Manne sijhtem tjidtjie edtja mannine aktine årrodh,» Löövra jeahta.
«Manne billem.»
«Ijje, ih daarpesjh billedh,» dihte akte
dåaktovre jeahta.
«Datne edtjh stratjketjem åadtjodh, jih
tjidtjiem edtjebe baajedh ånnetji liegkedidh.»

90             

Akte skiemtje-åabpa Löövran gietese stratjketjem beaja, jih Löövra nahkeste
jih åara.

Löövra fahkoe. Tjidtjie lea baalte tjahkesjeminie. «Manne dan
gojhkelovveminie,» Löövra jeahta. «Jaa,» tjidtjie jeahta, «men im manne
dutnjien naan tjaetsiem annje maehtieh vedtedh.
Datne maahtah barre destie voeksedidh.» Löövra viht nahkeste jih ånnetji
åereste.

91
Akte jeatjah skiemtje-åabpa båata.
Löövra vih faahkoe.
«Åadtjom manne tjaetsiem?» Löövra gihtji.
«Jaa die edtjh ohtje tjaatsetjem åadtjodh,» skiemtje-åabpa jeahta, jih Löövrese busten dievem tjaetseste vadta. Åå van njaelkie.
Löövra dan gojhkelovveminie.
«Manne sijhtem vielie tjaetsiem,» Löövra jeahta.
«Tjuerien ånnetji vuertedh,» skiemtje-åabpa jeahta.
«Im manne daan aejkien vielie maehtieh vedtedh.
92
Mænngan edtjh göökte busten dievh åadtjodh.
Jih jirreden åadtjoh jovkedh dan man jijnjem sijhth.»

Löövra biejjeste måbpan buerie-buerebe sjædta. Jih daelie maahta byöpmedidh jih tjaetsieh, aaloeh, mielhkieh jovkedh guktie sæjhta.
Goh skiemtje-gåetesne våhkoem orreme, dellie gåatan åådtje vuelkedh.
Goh gåatan båata dellie doh mubpieh åerpienadtjh leah joe skuvlese vualkeme.
Löövra tjuara annje våhkoem gåetesne årrodh.
93
Goh Löövra gåetesne våhkoem orreme, dellie aehtjie skuvlese dåerede.
Aehtjie vuaja.
Löövra geerjene ihke åådtje skuvlesne viht aelkedh. Doh mubpieh
maanah aavone sjidtieh goh
Löövra båata.
94
Gaajhkesh Löövrine aktine sijhtieh årrodh. Skuvle-jaepie lea dallah-
masten nåhkeme. Naan gille biejjieh aajmone utnieh. Daelie dan
tjaebpies vearelde. Biejjie guaka, baahke- de. Eah viele daarpe-sjh
dan gåårveldihkie årrodh. Luste doh skåajjh vaadtsehtjidh. Jih iehkedi
åadtjoeh guhkebem ålkone årrodh. Minngemes iehkeden die lea skuvlesne
galhkuve.

Jih mubpien aereden leah maanah jijtsh hiejmide vuelkieminie.

Nåå nåå!
Tjaktjese gaavnedibie!
95
   Baakoe-læstoe fierhten bealan	
Tjijhtjedinie bielesne	Side 7
manne	Jeg
haaj	hei
mov	min, mi, mitt, mine
nomme	navn
uktsie	ni
jaepie	år
oktegh	alene
gåetie	hus, gamme, heim
viehkie	hjelp
	
Gaaktsadinie bielesne	Side 8
daate	denne, denne her, dette, dette her
tjiehtjele	rom
seangkoe	seng
åeredh	sove
	
Åktsadinie bielesne	Side 9
aadtjen	nettopp
tjuedtjielidh	stå opp
tjoeredh	måtte
laatjodh	re opp (seng)
åeremetjiehtjele	soverom
sjeakodh	rydde
dåvnah/åejjienalhke	hodepute
jievehtasse	laken
aegkie-gaptjese	dundyne
seangkoe-gaptjese	sengteppe
	
Låhkadinie bielesne 	Side 10
åereme-vaarjoeh	sovepose
åereme-voesse 	sengklær
	
Luhkie-voestes bielesne	Side 11
tjoele/såapoe	såpe
tjaetsie	vatn
	
Luhkiemubpene bielesne	Side 12
manne	jeg
edtjem	skal
bissedidh	vaske seg
	
Luhkiegåalmadinie bielesne	Side 13
gaampe	kam
gaampestidh	kamme seg
	
Luhkienealjadinie bielesne	Side 14
baenie-saehpie	tannbørste
baenie-kreeme	tannkrem
	
Luhkievijhtedinie bielesne	Side 15
baenie	tann
skubpedh	børste, vaske
	
Luhkie-govhtedinie bielesne	Side 16
gaarvoeh	klær
	
Luhkietjijhtjedinie bielesne	Side 17
gåårvedidh	kle på seg
voestegh	først
guapa-måvhkah	strømpebukser
tsaekedh	ha på seg
dellie	da, så
åenehks-guapah	lugger, sokker, kortstrømper 
tråajjoe	trøje, jakke
bæjngolds-måvhkah	ytterbukse 
riejries	ferdig, reiseklar
	
Luhkiegaaktsadinie bielesne	Side 18
munnie	egg
voessjedh	koke
vijhte	fem
minudte	minutt
buertie	bord
dealodh	duke på
buertie-bealese	ved bordet, ved siden av bordet
tjihkedidh	sette seg
byøpmedidh	spise
mielhkie	melk
jovkedh	drikke
gallanidh	bli mett
gallasodtje	mett
gudtsien	takk
aelties	takk og pris
beapmoeh	mat
åvteste	for, av
aktene	sammen med
Jupmele	Gud
	
Luhkie-åktsadinie bielesne	Side 19
skåape, våarhkoe	skåp
bissedh	vaske
bienje	hund
vedtedh	gi
tjoekedh	lepje
aaj	også
	
Gööktelåhkadinie bielesne	Side 20 
olkese	ut
bæjngoldsvaarjoeh	yttertøy
meatan	med
vaeltedh	ta
lijrehtidh	leie (i band)
viedtedh	binde fast, tjore
vuejnedh	se
dej gåajkoe	til dem
vaedtsedh	gå
reejredh	leke, more seg
	
Göökte-luhkie voestes bielesne	Side 21
båetedh	komme
	
Göökte-luhkie mubpene bielesne 	Side 22
jååktan	i går
aajja	bestefar
aahka	bestemor
luvnie	hos
jurjiehtidh	lage i stand mat
	
Göökte-luhkie gåalmadinie bielesne	Side 23
datne	du
leah	er
golme	tre
stoerre	stor
niejte	jente
	
annje	ennå
nahkeren	søvnig, trett     
	
Göökte-luhkie nealjadinie bielesne	Side 24
gåaskodh	vekke
dåeriedidh	følge
	
Göökte-luhkie vijhtedinie bielesne	Side 25
vuartasjidh	se på, se etter
	
Göökte-luhkie govhtedinie bielesne	Side 26
sijhtedh	ville
jiehtedh	si
biejedh	legge, sette
viehkiehtidh	hjelpe
	
Göökte-luhkie tjijhtjedinie bielesne	Side 27
tseegkedh	ta på seg lue
tjohpe	lue
	
Göökte-luhkie gaaktsadinie bielesne	Side 28
baarnetje	liten gutt
maam	hva
darjodh	gjøre
maehtedh	kunne
	
Göökte-luhkie åktsadinie bielesne	Side 29
lihtieh	dekketøy, kjørel
	
Golme-låhkadinie bielesne 	Side 30
 	
væjkele	flink
geehtedh	passe
	
Golme-luhkie voestes bielesne	Side 31
utnedh	ha, bruke, benytte
bovtsi-luvnie	i reinskogen
vaaksjodh	se til, vitje, undersøke, besøke, sjekke
bovtse	rein
skovtere	snøskoter
vuejedh	kjøre
miesie	reinkalv
mierhkesjidh	merke, sette merke
jijnje	mye
	
Golme-luhkie mubpene bielesne	Side 32
geajnoebarkije	vegarbeider
domhpe	dumper (maskin)
kroehkememaasjina	gravemaskin
tseegkedh	reise, bygge, sette opp
	
Golme-luhkie gåalmadinie bielesne	Side 33
barkedh	arbeide
vytnesjidh	gjøre handarbeid, sløyde
	
Golme-luhkie nealjadinie bielesne	Side 34
gaamege	sko
gåarodh	sy
boenge-skuvmie	barmklede
	
beelhte belte 	
veaskoe veske	
vaanhtse vott      	
guapa strømpe	
gurredh strikke	
	
Golme-luhkie vijhtedinie bielesne Side 35	
jurjiehtæjja kokk	
	
Golme-luhkie govhtedinie bielesne 	Side 36 
onne-vielle lillebror 	
skuvle skole 	   
ryöknedh 	regne 
tjaeledh skrive	
lohkedh  lese	
mubpie andre	
	
Golme-luhkie tjijhtjedinie bielesne	Side 37
gaahtoe           	katt 
tjeehpes	svart
snjeara 	mus
biksedh	fange
Såevmie Finland	
	
Golme-luhkie gaaktsadinie bielesne	Side 38
privie	brev
gonnoeh og	
gåajkoe til	
govledh høre	
guessie gjest, fremmed folk	 
gåessie når	
	
Nieljie-låhkadinie bielesne 	Side 40 
gieries kjær, kjære	
månnoeh vi to	
laavadahke lørdag	
heelsegh hilsener (hilsen)	
                     	
Nieljie-luhkie voestes bielesne	Side 41
moere	tre, ved
tjoehpedh skjære, hugge 	
skåajje skog 	
viertedh	hugge ned, felle
åaksesjidh kviste	
gosse når	
dejnie med den	
galhkedh	bli ferdig 
sjiehteles passelig, passende	
gåhka/gåhkoe lengde	
sååkesjidh	sage
mænngan siden 	
traaktovre traktor	
löönedh	låne
	
Nieljie-luhkie mubpene bielesne Side 42	
modtovre-saakoe motorsag 	
bullere kubbe 	
låadtodh klyve             	
veelle gårdsplass, tun, bakke, mark	
abpe hele	
håajje haug	
gajhkedh tørke	
skæhtjoe vedskjul	
guedtedh	bære
	
Nieljie-luhkie gåalmadinie bielesne	Side 43 
bertedh  stable	
biejjie  dag	
die   da, så	
joe   nå alt	
	
Nieljie-luhkie nealjadinie bielesne 	Side 44   
aajmone	igjen
daelvie	vinter  
gajhkesjidh	tørke
	
Nieljiee-luhkie vijhtedinie bielesne  	Side 45
båatsoe-almetje reineier 	
tjöönghkedh	samle
fiereguhte  hver og en, hver enkelte 	
sijte sameby	
ryöjredidh 	gjøre seg ferdig, i stand
tjaktje-niestieh (fit.) høstslakt	
gijre-niestieh slakt som en skal ha til våren	
doekedh  selge	
raerhkedh  skille	
daelvie-laante vinterland	
juhtedh  flytte	
	
Nieljie-luhkie govhtedinie bielesne  Side 46	
göökte  to	
niestie  matrein	
åestedh	kjøpe
dueljie	skinn
tsagkedh	spile ut
	
Nieljie-luhkie tjijhtjedinie bielesne	Side 47
gaalloe hodeskinn, panne 	
gaamese leggskinn              	    
speenedh legge på spon     	          
       	
Nieljie-luhkie gaaktsadinie bielesne	Side 48               
bearkoeh            	kjøtt
njeervedh male 	
bearkoe-gaamsoe	kjøttkake
bissedh steke	
ruaksja lår, steik	
lööphkedh skjære opp langsetter, flekke 	
såålhtedh salte	
seamma	samme
iehterdahke ribbe	
ussjedidh	tenke
gajhkesjidh/soevestehtedh tørke/røyke	
naan	noen
gaarhkedh  	pakke
gilmehtidh fryse ned 	
	
Nieljie-luhkie åktsadinie bielesne       	Side 49 
mijjieh libie vi er            	  
maana barn  	
guvvie bilde 	
fuelhkie familie  	
gaahjkesh dovnesh alle sammen 	
jeatjah en annen, andre  	
 	
Vijhtelåhkadinie bielesne Side 50 	 
gaajhke alt  	
vaarjoe klesplagg	
	
lieredh	lære
ryöjrehtidh	gjøre en annen i stand, ferdig
	
Vijhte-luhkie voestes bielesne	Side 51
måvhka	bukse
tyjje	tøy (i metervis)
orre	ny
væjjoe	mønster (snitt)
dan mietie	etter det,
vijjedh	etter den klippe etter, klippe til
	
Vijhte-luhkie mubpene bielesne	Side 52
mejtie	om
sjiehtedh	passe
	
Vijhte-luhkie gåalmadinie bielesne	Side 53
möölege	mål
gisse	tykk
guhkies	lang
juelkie	fot, ben
aerviedidh	ane, anta
naaloe	nål
unniedidh	gjøre mindre
salkedh	tråkle
mööledh	ta mål, måle
debriehtidh	feste (med nål)
sjiehtesjidh	prøve om det passer
bijre	om, omkring
steerestidh	holde, holde inn
ahtjetje/åhtjeti/ ånnetji	litt
geljies	vid
sjidtedh	bli
	
Vijhte-luhkie nealjedinie bielesne	Side 54
doekoe	utover
gaervies	ferdig (om klær, mat)
	
Vijhte-luhkie vijhtedinie bielesne	Side 55
åadtjodh	få
bovre	butikk
voesse	sekk
daelie	nå
jirreden	i morgen
vuelkedh	reise
ruevtie-raajroe	jernbane, tog
	
Vijhte-luhkie govhtedinie bielesne	Side 56
saernie	nyhet
staasjovne	stasjon
oktegh	alene
vaaroehtidh	advare, formane
giemhpes	snill
luvrege	lydig
hahtadidh	finne på
dåajmijes	høvelig, høvisk
årrodh	være
	
Vijhte-luhkie tjijhtjedinie bielesne	
jåhtajidh	Side 57
sievehtidh	sette i veg, flytte, kjøre (bil, tåg etc) vinke
mahte	nesten
tjahkasjidh	sitte
vissjehtovvedh	bli kje, lei seg ettermiddag,
iehkeds-biejjie	mot kveld
jaksedh	nå
	
naakenh	noen
dåastoehtidh	ta i mot
	
Vijhte-luhkie gaaktsadinie bielesne	Side 58
skuvle-hiejme	skoleheim
båarastehtedh	hilse på
veerremes	verst, verste
domtedh	kjennes, føles
minngemes	til sist
eadtjohke	ivrig
voestegh	først
minngesne	etter
aalkoe	begynnelse
sinsitnine	med hverandre
ovnohkens	ukjent
åahpanadtedh	å bli kjent (med flere etter tur)
åahpanidh	bli kjent
soptsestidh	fortelle
föörhkedidh	le
voestes	morsomt
iehkede	først kveld
nåhkedh	ta slutt
	
Vijhte-luhkie åktsadinie bielesne	Side 59
aelkedh	begynne
tsåahka	klokke, ur
skarredh	ringe
varke	fort, snart
sigkedh	dra av
bajsjeme	gang
tsegkie	knagg
gævnjodh	henge opp
mujhtedh	huske
tjihkedidh	sette seg
tjaebpies laakan	fint
sijjie	plass
sjeavodh	stille, tyst
vaestiedidh	svare
lohkehtæjja	lærer
gihtjedh	spørre
	
Govhtelåhkadinie bielesne	Side 60
moenedidh	gjette
	
Govhte-luhkie voestes bielesne	Side 61
måanta	mandag
dæjsta	tirsdag
gaske-våhkoe	onsdag
dåarsta	torsdag
bearjadahke	fredag
laavadahke	lørdag
aejlege	søndag
	
Govhte-luhkie mubpene bielesne	Side 62
jåvleeejehtalleme	juleferie
ojhte	nettopp
geerjene	glad
åarajidh	legge seg til å sove
	
Govhte-luhkie gåalmadinie bielesne	Side 63
gaske-biejjie	middag, middagstid
guelie	fisk
peara	potet
	
Govhte-luhkie nealjadinie bielesne	Side 64
laejkie	garn
ohtsedidh	lete, finne fram
	
Govhte-luhkie vijhtedinie bielesne	Side 65
bijle	bil
dijnehkh	farin, sukker (flt.)
voeje	smør 
jaavvoeh	mel (flt.)
vuasta	ost
prihtjegh	kaffe
dom daam	ditt og datt, forskjellig
vaaroeh	varer
maeksedh	betale
	
Govhte-luhkie govhtedinie bielesne	Side 66
treavka	ski
juhtele	glatt
ålkone	ute
tjoejkedh	gå på ski
laatege	skispor
hijven	bra
daelhkie	føre
tjöödtjestidh	stoppe opp og stå
daagkoe	her
njåemele	hare
gieje	spor
vååjnedh	synes
dohkh diekie	hit og dit
goetsedidh	gå (om dyr)
rieksege	rype
giejetjh	små spor
jerkiehtidh	snu
måjhtajidh	plutselig huske, komme på
	
Govhte-luhkie tjijhtjedinie bielesne	Side 67
jåvle-kåarhte	julekort
lahkoe	til lykke, lykke
jåvle	jul
orre-jaepie	nyttår
vaajtelidh	ønske
	
Govhte-luhkie gaaktsadinie bielesne	Side 68
jåvle-vadtese	julegave
seedtedh	sende
stilledh	sette en til å gjøre noe, gi besked om noe
påaste-gåetie	posthus
paagke	pakke
kåarhte	kort
	
Govhte-luhkie åktsadinie bielesne	Side 69
stroehte	juleaften
dejpeli	før i tiden, i gamle dager
vuekie	skikk
ihke	at
maskastidh	rynke og sy fast bjøren på en sko
maskastimmien raajan	så langt, at det står igjen å rynke og sy fast bjøren på en sko
	
Tjijhtjelåhkadinie bielesne Side 70	
jåvle-moere juletre	
jåvle-goese julegran	
veedtjedh hente	
tjåadtjodh	stå
glijreldahke	pynt
giete	hånd
steeredh	holde
laavlodh	synge
	
Tjijhtje-luhkie voestes bielesne	Side 71 julesang:
jåvle-laavloe	«Jeg er så glad hver julekveld» (4 første vers)
	
Tjijhtje-luhkie mubpene bielesne	Side 72
jåvle-aajja	julenisse
joekedidh	dele ut
	
Tjijhtje-luhkie gåalmadinie bielesne	Side 73
jåvle-biejjie	juledag
gyrhkesjidh	gå i kirken
gærhkoe	kirke
joekoen	særs
tjoevkese	lys
lahkoehtidh	ønske til lykke
gærhkoenbealloe	kirkeklokke
klåenkiehtidh	ringe (kirkeklokke)
orrijidh	slutte
åårganiste	organist
spealadidh	spille
tjaebpie	fin, fint, vakkert
hearra	prest
laavloe	sang
gyrhkesjimmie	Gudstjeneste
	
Tjijhlje-luhkie nealjadinie bielesne	Side 74
tjietsie	filtbror
bæjjaldahke	høyde
guktie	hvordan
gåatome	beite
tjiekerdidh	lete, grave
guhkie	etter flat i snøen langt
deava	bakke
raeffie	fred
	
Tjijhtje-luhkie vijhtedinie bielesne	Side 75
gejhkie	tørr, tørt
åajvoeh	bra
laejpie	brød
magkere	hva slags, hvilke
tsåelhkie-laejpie	pikkebrød, neggabrød
njaelkie, njaelkies	god, godt
vyöhkesidh	hjelpes ad, hjelpe hverandre
	
Tjijhlje-luhkie govhtedinie bielesne	Side 76
tjeallere	kjeller
dålle	bål
daarpesjidh	behøve
daajje	deig
laejpie-tjaalege	oppskrift på brød
	
Tjijhtje-luhkie tjijhtjedinie bielesne	Side 77
tjahta	kilo
rokke-jaavoeh	siktet mjøl
veete-jaavvoeh	hvetemjøl
bielie	halv
	
sæjrobpe sirup	
heektove hekto	
jeeste gjær	
tjåervie-saelhtie hornsalt	
lijhtere liter	
	
Tjijhtje-luhkie åktsadinie bielesne	Side 79
smååhkedh	smake
duelie vuajnah	se der, vær så god
	
Gaektsielåhkadinie bielesne	Side 80
sjijle	glo
kroehkedh	grave
bisseme-sijjie	stekeplass
raedtie	kant
nille	opp på
baahkes	varm
jienebe	mer
bueledh	brenne
dallahmasten	snart
guhkiem	lenge
giehtelidh	holde på
galkedh	ferdig
	
Gaektsie-luhkie voestes bielesne	Side 81
dah guaktah	de to
seamma-plieres	lik hverandre
jöömmetje	tvilling
gåabpa	hvem av to
dåastoehtidh	ta imot (noe)
vaarredh	springe
tjoemehtidh	tigge, spørre etter
	
Gaektsie-luhkie mubpene bielesne	Side 82
gijredidh	våres
bijjelen	over
hielje	helg
bearjeds-iehkede	fredagskveld
	
Gaektsie-luhkie gåalmadinie bielesne	Side 83
jijje	natt
faahkedh	våkne
tjåejjie	mage
baektjiedidh	gjøre vondt do, wc
onne-gåetie	dundyne
aegkie-dåvna	breie over
gaptjedh	igjen
viht	kaste opp
voeksedidh	noe i veien
faatoes	hva er i veien
mij faatoes	
	Side 84
Gaektsie-luhkie nealjadinie bielesne
slubpie	tøffel
låepiehtidh/låapoehtidh	smette på, putte fotsålen ned i skoen, tøffelen
jallan	så vidt, så akkurat
hinnedh	rekke
bæhtoe	bøtte
buektedh	komme med
vaesedh	gå over
gilledidh	legge seg
gaalloe	panne
damtehtidh	kjenne på
ålvas	forferdelig
	
Gaektsie-luhkie vijhtedinie bielesne	Side 85
bååktjehke	vondt
åelkies	høyre
	
åelkies bielie	høyre side
garres	hard
vööste	mot
kröövvehtidh	bøye noe (her: høyre ben)
buerebe	bedre
tjearodh	gråte
	
Gaektsie-luhkie govhtedinie bielesne	Side 86
sovmedh	tro, anta, være av den mening
dåaktovre	doktor, lege
aellieh	du ikke
mov luvhtie	fra meg
goltelidh	høre
åabpa	søster
gåaskodh	vekke
	
Gaektsie-luhkie tjihtjedinie bielesne	Side 87
dåajvoehtidh	love
dallah	med en gang, straks
struvkiestidh	rykke
måskoes-tjåelie	blindtarm
ovledh	bli betent
skiemtje-gåetie	sykehus
	
Gaektsie-luhkie gaaktsadinie bielesne	Side 88
skiemtjesåjhtere	sykepleier
skiemtje-bijle	sykebil
skiemtje-båara	sykebåre
guetedh	bære
tjaangedh	gå inn
nimhtie	slik
gaavtje	skål
gaavtjetje	liten skål
gaejpie	hake
nualan	under
baalte	ved siden
skiehrie	kinn
deehkehtidh	stryke
	
Gaektsie-luhkie åktsadinie bielesne	Side 89
skiemtjine/skiemtjes	syk
daajedidh	ense seg
ij daajedh	enser seg ikke
hinnedh	rekke, nå vente
vuertedh	se, betrakte
giehtjedidh	grundig, undersøke
	
Uktsielåhkadinie bielesne	Side 90
gellieh	mange
aktine/ektine	sammen
billedh	være redd
ih daarpesjh	du behøver ikke
stratjketje	liten sprøyte
baajedh	la (være)
liegkedidh	hvile
	
Uktsie-luhkie voestes bielesne	Side 91
nahkestidh	sovne
gojhkelovvedh	tørste
im maehtieh	jeg kan ikke
	
Uktsie-luhkie mubpene bielesne	Side 92
tjaatsetje	litt vatn
buste	skje
dieves	full
	
vielie	mer
vuertedh	vente
	
Uktsie-luhkie gåalmadinie bielesne	Side 93
dan man jijnjem	så mye som helst
biejjeste måbpan	fra dag til dag
buerie-buerebe	bedre og bedre
aaloe	saft
våhkoe	uke
åerpienadtjh	små søsken
	
Uktsie-luhkie nealjadinie bielesne	Side 94
aavnoe	glad
	
Uktsie-luhkie vijhtedinie bielesne	Side 95
skuvle-jaepie	skoleår
nåhkeme	har tatt slutt (av nåhkedh)
gille	få
tjaebpies	fin, fint
vearelde	vær, luft; verden
goekedh	skinne
baahkedidh	varme
eah daarpesjh	de behøver ikke (av daarpesjidh)
gåårveldihkie	påkledd
vaadtsehtjidh	gå, drive på å gå
guhkebe	lenger
galhkuve	avslutning
aerede	morgen
jijtse	hver til sin
hiejme	hjem
gaavnedidh	treffes, møtes
tjaktje	høst
	
